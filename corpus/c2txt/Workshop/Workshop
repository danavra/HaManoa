<DOC>
<DOCNO> C:\Dan\UNI\Jarta.Projects\Hackathon\searchEngine\corpus\MoodleFiles\Workshop\מבוא\מבוא\1.-Introduction.2019.docx </DOCNO>
<F P=104> Workshop </F>
<TEXT>
פרויקט גמר
פרויקט תכנותי בהיקף גדול יחסית
הדגמת יכולות
הגדרה ואפיון
יכולת תכנותית
יכולת למידה עצמאית
ניהול הפרויקט
הצגה
יצירתיות
שימוש בנלמד במהלך התואר
תכנון 
אפיון
אלמנטים תכנותיים (מקביליות, web, …)
סוגי פרוייקטים:
מערכת מידע – מערכת GIS, מערכת מידע לגנים
הנדסי – זיהוי פרחי עגבניות, שליטה ברחפן, קינקט
פרויקט מול לקוחות חיצוניים
מחקרי – תרגום אוטומטי של כתוביות, התאמת רמת הקושי במשחק, הצגת רמת הבטחון בהמלצות
מסלול מיתר
שלבים:
הגדרת נושא כללי
מחקרי: בעיה מחקרית, כיוון אלגוריתמי
מ"מ \ הנדסי - רעיון כללי מימושי
חקר המצב הקיים
מ"מ \ הנדסי – המצב בארגון, אלטרנטיבות בשוק
מחקרי – אלגוריתמים קיימים
בסיסי מידע קיימים
מ"מ\הנדסי – אפיון דרישות הלקוח
מימוש (איטרטיבי)
בדיקות
deployment 
evaluation
כתיבת דוח מסכם
הצגה ביום הפרויקטים
בחינה
איך לבחור פרויקט
מערכת הפרויקטים
רעיונות אישיים
קשרים בחברות
לדבר עם מרצים
פרויקט ריאלי בגודלו
חשוב – יכולת עבודה מול המרצה
חשוב – פרויקט מעניין
בעיות אופייניות
עבודה מינימלית במשך סימסטר א
הגעה לשלבי המימוש רק במאי
אפיון לא טוב של הפרויקט
עבודה לא מסודרת
תיאום ציפיות בעייתי מול המנחה
מטרת הקורס:
מטרת על – הכנת הסטודנטים לביצוע הפרויקט
ביצוע כל שלבי הפרויקט (בזעיר אנפין)
חלוקה לקבוצות (4 סטודנטים בכל קבוצה)
כולם מבצעים פרויקט אחיד
ציונים על ההגשות השונות
הרצאות פעם בשבועיים (או לפי הצורך)
נוכחות חובה במפגשים (2 חיסורים)
נוכחות חובה ביום הפרויקטים

הפרויקט שלנו – image classification
המטרה – זיהוי תמונות המכילות פרחי עגבניה
ספירת הפרחים בחממה – yield estimation
מטרת משנה – הכרת טכנולוגיות deep learning
כיום ניתן לבצע:
זיהוי מלבן בתמונה המכיל אובייקט ספציפי
זיהוי קווי המתאר של אובייקט (segmentation)
נדרוש פחות – בהינתן תמונה (קטנה) – נזהה האם התמונה מכילה פרח
אפליקציה – מאפשרת להעלות ספריית תמונות ועליה נעשה סיווג
רקע נדרש:
זיהוי תמונה בחקלאות
deep learning in computer vision

 
</TEXT>
</DOC>
<DOC>
<DOCNO> C:\Dan\UNI\Jarta.Projects\Hackathon\searchEngine\corpus\MoodleFiles\Workshop\מימוש-מערכת-סיווג-פרחים\עבודה-2---מימוש-מערכת-לסיווג-פרחים\הוראות-עבודה-2-מימוש-מערכת-לסיווג-פרחים.docx </DOCNO>
<F P=104> Workshop </F>
<TEXT>
קורס הכנה לפרוייקט
עבודה  2
בניית מערכת לסיווג פרחים


במשימה זו תבנו מערכת לסיווג פרחים, המערכת תצליח לזהות ולהבדיל מתוך 5 סוגי פרחים. המערכת תמומש בעזרת רשת נוירונים עמוקה. לאימון המערכת תשתמשו בבסיס נתונים קיים המכיל תמונות של פרחים ואת סיווגם.

למשימה זאת מספר מטרות. ראשית, עליכם להפגין את הידע שצברתם בשלב סקירת הספרות. שני, עליכם לבנות מערכת עשירה מספיק כך שתוכלו לתאר אותה בדו"ח ולהריץ עליה בדיקות. לבסוף, שימוש ב-deep learning לעיבוד תמונה נפוץ ביותר, ועבודה זאת פותחת לכם צוהר אל יכולות שימושיות ביותר.

המערכת תמומש ב python 3.6 -בעזרת ספרייה בשם Keras שהינה ספריית רשתות נוירונים פופולרית שמפשטת את תהליך הרכבת רשת הנוירונים ומספקת "אבני בניין"  לבניית הרשת. על מנת להשתמש ב-Keras תצטרכו להתקין את ספריית Tensorflow שהיא למעשה המנוע עליו ספריית Keras  פועלת.

מבנה רשת הנוירונים הינו מרכיב קריטי להצלחת סיווג הפרחים, במשימה זו תצטרכו להתנסות בהרכבת רשת נוירונים אשר תצליח לסווג בהצלחה את הפרחים – יש להגיע לרשת המשיגה לפחות 80% דיוק.

בסיס נתונים:
מכיל מאגר של 3500 תמונות וסיווגם. המאגר מכיל 5 סוגי פרחים שונים, עבור כל סוג פרח קיימות כ-700 תמונות המסודרות בתיקיות נפרדות עבור כל סוג פרח. התמונות ברזולוציה נמוכה יחסית של  320X240.

ניתן להוריד מהקישור: https://drive.google.com/file/d/1LY-ztrrQj7MBMVvee4gaIWa5atcHFmqx/view?usp=sharing

קוד:
נתון לכם הקובץ flower_classification.py אשר מכיל את תהליך הבנייה של הרשת, אשר בו תצטרכו לקבוע את מבנה רשת הנוירונים שתסווג את הפרחים. ניתן להוסיף את מבנה הרשת שלכם במקומות המיועדים בקובץ אשר מסומנים בהערה.

הוראות הגשה פרוייקט המכיל:
flower_classification.py  אחרי שמילאתם בו את מבנה הרשת שהשיג את התוצאות הטובות ביותר.
קובץ flowers_model.h5 
 ממשק משתמש למערכת

חלק 1:
התקינו את Python 3.6 ואת ספריות Keras, Tensorflow.
על מנת להתקין את הספריות השתמשו בקישורים הבאים:
https://keras.io/#installation
https://www.tensorflow.org/install/
ניתן למצוא מדריכים רבים ברחבי הרשת להתקנת שתי הספריות.






חלק 2:

	בקובץ הflower_classification.py:

2.1. 
השלם את הנתיב לתיקיית ה-flowers  המצורפת בקובץ ה-zip במקום המיועד בקובץ  (שורה 44).
השלימו את מבנה רשת הנוירונים במקום המסומן בקובץ flower_classification.py  (שורה 51 ואילך).
ניתן להעזר במקורות הבאים : 
https://keras.io/layers/core/
https://keras.io/layers/convolutional/
https://keras.io/layers/pooling/

בחרו optimizer עבור הרשת שלכם ומלאו אותו במקום המיועד בקובץ. 
	היעזרו:
https://keras.io/models/model/
בחרו פונקציית loss עבור הרשת שלכם ומלאו אותו במקום המיועד בקובץ. 
	היעזרו:
https://keras.io/losses/
אמנו את רשת הנוירונים ע"י הרצת הקובץ, התבוננו בתוצאות האימון בגרפים הנוצרים והעריכו האם הרשת שיצרתם הצליחה לסווג נכון את הפרחים.
** הערה: פרמטר   ה-epoch המופיע בקוד קובע את מס' הפעמים שהרשת תלמד מכל תמונה, רצוי לבחור ערך אשר מתאים למודל שלכם. מס' ה-epochs משפיע על משך אימון הרשת, ערכים גדולים מידי או קטנים מידי יובילו לתוצאות לא טובות.

בקישורים המצורפים ניתן למצוא הסבר על פונקציות ה-loss וה-optimizer המצויים ב-keras  וכיצד להשתמש בהם.

2.2.
מאחר שלא נרצה לאמן את האלגוריתם מחדש בכל פעם לפני שימוש, נשמור את משקולות המודל לקובץ בסוף האימון ונטען את המשקולות לפני השימוש במודל. פקודת שמירת משקלי המודל כבר נמצאת בקובץ הpython בשורת הקוד: "(model.save(flowers_model.h5" המופיעה לאחר קוד אימון המודל. השתמשו בקובץ זה שתרצו לטעון את המודל. צרו את הפונקציות הבאות:
פונקציית לטעינת הרשת:
צרו פונקציה אשר תטען את המודל שבניתם ואימנתם. 

פונקציית predict:
פונקציה תקבל path  לתיקייה עם תמונות אותם נרצה לבחון ותשתמש במודל הטעון לסיווג התמונות בתיקייה. כפלט הפונקציה תדפיס את תוצאות הסיווג למסך ותיצור קובץ csv שיכיל את תוצאות הסיווג. מבנה קובץ ה-csv: עמודה ראשונה תכיל את שם התמונה ועמודה שנייה את הסיווג.
	
	

חלק 3:

הוסיפו ממשק משתמש (אין צורך להשקיע בעיצוב) ניתן להיעזר בחבילת Tkinter

הממשק יכיל לכל הפחות את הפקדים הבאים:
כפתור לבחירת נתיב התיקייה ואפשרות הזנת הנתיב ידנית.
	הנתיב הנבחר יהיה נתיב התיקייה בה יהיו תמונות שנרצה לסיווג באמצעות המודל.

 לחיצה על Browse יפתח את חלון בחירה:

כפתור לבחירת נתיב לקובץ המודל המאומן.(בדומה לכפתור הקודם)
כפתור predict - 
לחיצה על הכפתור תטען את המודל מהנתיב שנבחר עבור מיקום המודל ותסווג את הפרחים שימצאו בנתיב שנבחר למיקום התמונות.
שימו לב, עליכם לטעון את המודל טרם הסיווג (בעזרת פונקציה שכתבתם בחלק הקודם)

תיבה בה יודפסו תוצאות הסיווג.
הוסיפו עוד פונקציונליות לבחירתכם. שימו לב, על ממשק המשתמש להיות עשיר מספיק כך שתוכלו לבצע עליו בדיקות תוכנה.

הערה: חלק האימון יעשה רק אצלכם במחשב ולא יופעל בזמן הרצת הקובץ שהגשתם.



ישנן לא מעט דוגמאות ומדריכים באינטרנט - היעזרו בהם.
בהצלחה

 
</TEXT>
</DOC>
<DOC>
<DOCNO> C:\Dan\UNI\Jarta.Projects\Hackathon\searchEngine\corpus\MoodleFiles\Workshop\סקירת-ספרות\סקירת-ספרות\2.סקירה-ספרותית.docx </DOCNO>
<F P=104> Workshop </F>
<TEXT>
פרויקט שנה רביעית, סקירה ספרותית לפרויקטי מחקר
כללי: מטרת הסקירה הספרותית היא לתת את הרקע הנדרש לקורא על מנת להבין את התרומה המדעית של הפרויקט. נסקור להלן את מבנה הסקירה הספרותית של פרויקט מחקרי, כיצד לגשת לכתיבתה, מבנה מאמרים, ואת התוצר הנדרש לסיכום הסמסטר הראשון ובדו"ח הפרויקט הסופי.
במאמר מדעי כל טענה או עובדה חייבת להיות מגובה על ידי ניסויים המדווחים במאמר או על ידי ציטוט מאמר אחר בו הטענה התפרסמה (רוב המקרים). בצורה כזאת נוצרת רשת ציטוטים המראה על קשרים בין מאמרים. הרשת מאפשרת מקור נוסף לחיפושים מלבד חיפוש על פי מילות מפתח.
למאמר מדעי יש בדרך כלל מבנה סטנדרטי. מאמרים שונים משתמשים בשמות שונים עבור החלקים אך תוכנם זהה ברוב המקרים. למאמר יש את החלקים הבאים:
1. כותרת – הכותרת אמורה לתאר את תחום המאמר. במקרים רבים ניתן לסנן מאמרים רלוונטיים ע"פ הכותרת, אולם לעיתים הכותרת אינה מספקת את המידע הנדרש על מנת להחליט האם המאמר רלוונטי עבורכם.
2. תקציר (abstract) – התקציר מתאר את כל תוכנו של המאמר בקיצור נמרץ – לרוב לא יותר מפסקה או שתיים.
3. מבוא (Introduction) – המבוא חוזר על הנאמר בתקציר תוך הרחבה. המבוא מתאר את הבעיה בה עוסק המאמר, סוקר בקצרה את הרקע הנדרש, מתאר את הפתרון המוצע (התרומה), ואת הניסוי שבוצע, אם קיים כזה. לאחר קריאת המבוא ניתן לדעת מה מידת הרלוונטיות של המאמר.
4. רקע (background) – פרק זה עוסק בסקירה ספרותית של הרקע הנדרש על מנת להבין את התרומה המדעית. במקרים רבים יזכיר הפרק נושאים רבים עם רלוונטיות חלקית בקצרה, ויתמקד רק בנושאים אותם המאמר מרחיב ישירות. כאשר המאמר רלוונטי עבורכם, ניתן להשתמש בפרק זה על מנת למצוא מאמרים נוספים רלוונטיים.
5) תרומה מרכזית – כעת עובר המאמר לתיאור התרומה המרכזית באופן טכני ומפורט. כאשר למאמר אין רלוונטיות ישירה עבורכם, ניתן לדלג על פרק זה.
6) ניסוי (Empirical analysis) – פרק זה עוסק בתיאור הניסוי שבוצע על מנת להדגים את התרומה המרכזית. במקרים רבים אין צורך לקרוא פרק זה. הפרק יכיל את תיאור מבנה הניסוי, ה-data בו השתמשו, פרוטוקול הניסוי, התוצאות, ודיון במסקנות העולות מהתוצאות. לעיתים הפרק מחולק לכמה פרקים ולעיתים כל האמור למעלה מכווץ כתתי פרקים.
7) עבודות באותו נושא (related work) – לעיתים יהיה פרק המשווה את העבודה הנוכחית לעבודות נוספות באותו נושא. לעיתים פרק זה הוא חלק מסקירת הרקע. הפרק יכול להפנות אותכם לעבודות רלוונטיות נוספות באותו תחום.
8) סיכום (Conclusion) – הסיכום מתאר שוב בקצרה את התרומה המרכזית של המאמר תוך התמקדות בניסוי ובמסקנותיו המרכזיות, וכמו כן מתאר כיוונים עתידיים למחקר.

כיצד לקרוא מאמר – קראו את הכותרת, אם המאמר נראה רלוונטי, קראו את התקציר, ואח"כ את המבוא. אם המאמר אינו מאוד רלוונטי, ניתן לקרוא את הסיכום ולהסתפק בכך. אם המאמר קשור לנושא המעניין אותכם, אך לא במישרין, כדאי לקרוא את הרקע ואת הפרק העוסק בעבודות נוספות על מנת למצוא מאמרים נוספים שכדאי לקרוא. את התרומה המרכזית והניסויים קוראים רק כאשר המאמר נוגע ישירות לתחום בו אתם עוסקים.
היכן מוצאים מאמרים – האתרים הבאים מפרסמים מאמרים מדעיים תוך אפשרות חיפוש ע"פ מחברים וכותרות:
Google Scholar (http://scholar.google.co.il)
Microsoft Academic Search (http://academic.research.microsoft.com)
CiteSeer (http://citeseer.ist.psu.edu/index)
DBLP (http://www.informatik.uni-trier.de/~ley/db)
ACM Digital Library (http://dl.acm.org)
יתכן וחלק מהמאמרים לא יהיו זמינים מחוץ לרשת האוניברסיטה.

Background vs. Related work:
רקע – מכיל את כל הידע הנדרש להבנת העבודה, כגון: מושגי יסוד הנדרשים להבנת העבודה, אלגוריתמים בהם משתמשים, אלגוריתמים אותם משפרים.
עבודות קשורות – בחלק זה נדגיש את הייחוד של העבודה שלנו. נסקור עבודות דומות בהקשר לעבודה שלנו, תוך התמקדות על החלקים הדומים ועל מה ששונה.

סוגי מאמרים:
workshop – כמעט ללא סינון, מאמרים לא בשלים
כנס – כנסים טובים מקבלים רק כ-30%, מאמר כנס מוגבל במקום ולכן מקצר ברקע
ז'ורנל – מאמרים רחבים יותר. מקום טוב לקרוא על related work
סקירה – מאמרים שסוקרים עבודות בתחום מסויים. מאוד נוחים לסקירת ספרות.

כיצד להכין סקירה ספרותית – חפשו ב-google או ב-google scholar (או בכל מנוע חיפוש אחר) אחר מילות מפתח הרלוונטיות לנושא שלכם, עד שתמצאו מספר מאמרים רלוונטיים. משם תוכלו להרחיב את חיפושכם תוך חיפוש מאמרים המצוטטים על ידי מאמרים רלוונטיים (לפי סקירת הרקע של המאמר הרלוונטי) או מאמרים שציטטו את המאמר הרלוונטי (אתרי החיפוש למעלה מאפשרים חיפוש כזה). במקרים רבים ניתן למצוא מאמר סקירה בתחום (survey / review) שיקצר את התהליך.

מבנה הסקירה הספרותית – עבור כל מאמר שקראתם (מעבר לכותרת), בין אם הוא רלוונטי או לא, רשמו תקציר המתאר את נושאו ואת תרומתו המרכזית. ככל שהמאמר רלוונטי יותר עבורכם, כך התקציר יהיה ארוך יותר. עבור מאמרים רלוונטיים יש להוסיף לאחר הסיכום הסבר על הרלוונטיות של המאמר לפרויקט שלכם והסבר על מה חסר למאמר או מה יש לבצע באופן שונה על מנת להתאים לפרויקט שלכם. במידה ומצאתם מאמר אותו אתם מרחיבים ישירות או מאמר המתאר טכניקה בה תשתמשו, יש לתת סקירה נרחבת יותר המתארת את השיטה או האלגוריתם אותו מציע המאמר ובו תשתמשו. חלק זה ישמש אותכם להכנת פרק הסקירה ויכנס לדו"ח הסופי מאוחר יותר כנספח.
לאחר שלב זה יש להכין את פרק הסקירה שיכנס מאוחר יותר לדו"ח המסכם. בסקירה יש לתאר את התחום בכללותו, תוך פירוט האתגרים והבעיות המרכזיות בתחום. אח"כ יש להתמקד בתת-התחום בו עוסק הפרויקט ולהציג את הגישות השונות לפתרון הבעיות הרלוונטיות. יש לפרט עבור כל גישה מוצגת מה הרלוונטיות שלה לפרויקט ומה יתרונותיה וחסרונותיה, תוך התמקדות על החלל אותו בא הפרויקט למלא, כלומר מה לא נעשה בעבודות קודמות שנחוץ לפרויקט. רצוי לרשום גם כיצד נבדקה השיטה, כלומר אילו ניסויים נערכו ומה היו תוצאותיהם. במקרה וישנן שיטות או אלגוריתמים בהן משתמשים ישירות או שאותן אתם מרחיבים, יש לרשום הסבר מפורט הכולל לעיתים פסאודו-קוד. במקרים רבים ניתן לתת סיכום של הפרק על ידי טבלה המציגה את הגישות או הבעיות המרכזיות, או את הפתרונות המוצעים תוך השוואת תכונותיהם יתרונותיהם וחסרונותיהם. כל הצגה גרפית מעין זאת מקלה מאוד על הבנת הרקע. פרק זה יכול להכיל 5-10 עמודים מתוך הדו"ח הסופי.

בהצלחה!
 
</TEXT>
</DOC>
<DOC>
<DOCNO> C:\Dan\UNI\Jarta.Projects\Hackathon\searchEngine\corpus\MoodleFiles\Workshop\סקירת-ספרות\עבודה-1---סקירת-ספרות---הגשה-28.3\משימה-1---סקר-ספרות-.2019.docx </DOCNO>
<F P=104> Workshop </F>
<TEXT>
סדנת הכנה לפרויקט
משימה 1
סקר ספרות

במשימה זאת תבצעו סקירת ספרות בנושא אלגוריתמי סיווג תמונה בכלל, ואלגוריתמי deep learning בפרט. עליכם להגיש את הסקירה כמסמך word. לסקירה שני חלקים – סקירה אקדמית, בה תתמקדו בנושא ה-image classification, וסקירה מעשית, בה תסקרו מערכות קיימות ו-API לסיווג תמונות (לדוגמא - https://cloudsight.ai/).
סקירה אקדמית: עליכם לסקור לפחות 10 מאמרים אקדמיים בדרגות שונות של רלוונטיות לסיווג תמונות. עליכם לזהות לפחות 2-3 מאמרים רלוונטיים ביותר לתחום, אבל לכלול בסקירה גם מאמרים רלוונטיים פחות. על מנת למצוא מאמרים ניתן להשתמש ב-google scholar, וכמו כן ברשת הציטוטים – כלומר מאמרים שמאמר רלוונטי שמצאתם ציטט, או מאמרים שמצטטים מאמר רלוונטי שמצאתם. על כל מאמר יש לכתוב מספר פסקאות (בתלות ברלוונטיות) הכוללות את התוכן הבא:
התחום הכללי בו עוסק המאמר (למשל – זיהוי אנשים בשדות תעופה)
הבעיה הספציפית איתה מתמודד המאמר (למשל – זיהוי פנים מתמונות)
השיטה הכללית אותה מציע המאמר (למשל – שימוש ב-Faster R-CNN)
הניסויים שבוצעו (למשל – שימוש במאגר תמונות מסויים, הרצת האלגוריתם, השוואה לאלגוריתמים אחרים, תוצאות)
הרלוונטיות לעבודה שלנו (למשל – לא מאוד רלוונטי כי התחום שונה מהותית בגלל…)
סקירה מעשית: עליכם לסקור 3-4 מערכות זיהוי תמונה קיימות, או חבילות תוכנה (API). לכל מערכת כזאת עליכם לסקור את מטרותיה (למשל – זיהוי אובייקטים כלליים, זיהוי פנים). עליכם לנתח את ממשק המשתמש של המערכת – איזו פונקציונליות הוא מאפשר ומה לא. הוסיפו לסקירה מספר תמונות מסך מבארות. עליכם לסכם את הסקירה בטבלה המשווה בין המערכות השונות. לבסוף, רישמו כמה רעיונות לתכונות שהייתם רוצים ליישם במערכת שלכם בהתבסס על הסקירה (לא באמת תצטרכו ליישם את זה אח"כ, אז אפשר להיות יצירתיים).
עליכם להגיש מסמך word  קצר (עד 5 עמודים – רצוי פחות). יש להקדיש 2-3 עמודים לכל היותר לסקירת המאמרים, ו-2 עמודים לסקירה המעשית.

את הסקירה יש להגיש עד ליום חמישי, ה-28 למרץ, בשעה 23:55.

בהצלחה!
 
</TEXT>
</DOC>
